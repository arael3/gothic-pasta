<!doctype html>
<html lang="pl">
<head>
  <meta charset="utf-8">
  <meta name="viewport" content="width=device-width, initial-scale=1">
  <meta name="author" content="Ariel">
  <title>Gothic - Pasta</title>
  <style>
    :root { color-scheme: dark; }
    html, body {
      margin: 0;
      padding: 0;
      background: #0f1115;
      color: #e6e6e6;
      font-family: system-ui, -apple-system, "Segoe UI", Roboto, Inter, "Noto Sans", "DejaVu Sans", Arial, sans-serif;
      line-height: 1.8;
      text-rendering: optimizeLegibility;
    }
    .container {
      max-width: 820px;
      margin: 0 auto;
      padding: 28px 20px 60px;
    }
    h1 {
      font-size: 1.6rem;
      font-weight: 600;
      letter-spacing: 0.2px;
      margin: 0 0 1rem;
      color: #f2f4f8;
    }
    p { margin: 0 0 1rem; }
    .dots {
      text-align: center;
      letter-spacing: 0.35em;
      opacity: 0.7;
      margin: 1.2rem 0;
    }
    a { color: #7cc7ff; }
    ::selection { background: #264362; color: #ffffff; }
  </style>
</head>
<body>
  <main class="container" role="main">
    <h1>Gothic - Pasta</h1>

    <p>Śniadanie na farmie Sekoba nigdy nie było hojne, ale tego ranka Darik ledwo go dotknął. Siedzieli wszyscy przy długim, sękatym stole w głównej chacie – Bronko, Balthasar, Rega krzątająca się przy kominku, i kilku innych robotników. Bianka siedziała naprzeciwko Darika, jej jasne włosy związane w prosty warkocz, oczy błyszczące w porannym świetle wpadającym przez wąskie okno.</p>

    <p>— Znowu nie jesz — zauważyła, patrząc na niego z tym swoim szczególnym wyrazem twarzy, pełnym troski i łagodnej irytacji. — Chory jesteś?</p>

    <p>Darik uniósł wzrok znad miski owsianki.</p>

    <p>— Nic mi nie jest.</p>

    <p>— Możeś tak zapatrzony, bo ktoś tu siedzi naprzeciw? — rzucił głośno Bronko, uśmiechając się szelmowsko. </p>

    <p>Bianka spąsowiała, posyłając Bronkowi karcące spojrzenie.</p>

    <p>— Bronko, milcz choć raz przy śniadaniu — rzucił Balthasar, łowiąc go wzrokiem znad własnej miski. — Nie wszystkim o poranku służą twoje żarty.</p>

    <p>— Wyruszam dziś do Khorinis — powiedział Darik, odsuwając miskę. Jego głos był spokojny, ale zabrzmiało w nim coś, co sprawiło, że reszta przycichła. — Odbieram narzędzia od wuja Harada. Pewnie wrócę wieczorem.</p>

    <p>Rega przystanęła z chochlą w dłoni.</p>

    <p>— Do miasta? W takie czasy? Darik, przecież bandyctwo z koloni kręci się jak wesz, napadają na trakcie.</p>

    <p>— Harad czeka już wystarczająco długo — odparł stanowczo, wstając. — Nie pierwszy raz idę sam, poza tym straż patroluje trakty między miastem a farmami.</p>

    <p>Bianka też wstała.</p>

    <p>— Odprowadzę cię kawałek.</p>

    <p>Bronko parsknął śmiechem, ale powstrzymał się od dalszych komentarzy widząc spojrzenie Balthasara. Darik skinął i wyszli na zewnątrz, gdzie poranne powietrze było chłodne i wilgotne, jeszcze pachnące nocą. Szli w milczeniu przez podwórze, mijając stodołę, aż dotarli do małego kamiennego kręgu nieopodal.</p>

    <p>— Boisz się czegoś... — powiedziała niepewnie Bianka.</p>

    <p>Darik przystanął i spojrzał na nią. Stała blisko, jej twarz uniesiona ku niemu. Przez chwilę miał ochotę wyznać jej wszystko – że od Harada odbiera nie tylko narzędzia, ale także pierścionek zaręczynowy, który wuj obiecał wykuć i oprawić w górski kryształ, że za ciężką i oddaną wieloletnią pracę, dogadał się z Sekobem o wykup kawałka ziemi na wschodniej części farmy, gdzie mógłby postawić własną chatę. Że wieczorem planuje zapytać czy zostanie jego żoną.</p>

    <p>Ale nie powiedział tego. Zamiast tego uśmiechnął się lekko.</p>

    <p>— Nie boję się. Wracam przed zmrokiem.</p>

    <p>Położył rękę na jej ramieniu, a potem, zanim zdążyła coś powiedzieć, pochylił się i delikatnie ją pocałował. Odwrócił się i ruszył w drogę.</p>

    <p class="dots">...</p>

    <p>Zuk obudził się obolały i zziębnięty. Jaskinia była wilgotna i chłodna. Miało się wrażenie, że kradnie ciepło z całego ciała, szczególnie z dłoni i stóp. Chata ze Starego Obozu, w której ongi mieszkał, jawiła mu się teraz jako przytulne gniazdo. Radko i banda spali jeszcze, rozrzuceni na brudnych kocach i połatanych derach. W kącie leżała sterta niemal pustych worków, w których trzymali skradzioną rzepą. Mimo zimna Zuk dalej leżał. Wspominał pamiętną noc, po której wszystko tak bardzo się pogmatwało. Zbudziły go krzyki. Wyszedł z chaty niepewny co się święci. Spojrzał w górę: bariera drgała, rozpływała się, miejscami nikła. W powietrzu narastał cichy, przenikliwy szum, inny niż wszystko, co znał. A potem… ucichło. Nad głową Zuka rozpostarło się zwykłe niebo, ozdobione morzem migoczących gwiazd. Tylko że tamtej nocy, bez magicznej bariery, zwykłe niebo wydawało się niezwykłe.</p>

    <p>Nie zasnął już do świtu. A gdy wreszcie na chwilę zmrużył oczy, huk zwalił się jak grom. Stary Obóz zaatakowali orkowie. Taką ilość orków Zuk ostatni raz widział jeszcze na kontynencie, zanim skazano go za dezercję i zrzucono za barierę. Zuk nie miał zamiaru walczyć. Zanim na chwilę zasnął już obmyślał w jaki sposób będzie mógł się wydostać z górniczej doliny i dotrzeć do miasta portowego Khorinis. Orkowie napierali z każdej strony obozu. Dokoła krzyki orków i ludzi, mieszające się ze szczękiem mieczy i trzaskami niszczonych przez ogień i najeźdźców chat. Dym podpalonych baraków strasznie gryzł w oczy i gardło, ale jednocześnie pozwalał przekradać się, przez co zwiększał szansę, aby wydostać się z tej śmiertelnej pułapki. Udało mu się uciec z oblężonego obozu, z którego od razu skierował się ku przełęczy, na której szczęściem nic go nie zatrzymało. Ocalał, choć później nie był pewien, czy to w ogóle można było nazwać szczęściem. Kiedy próbował przedostać się do miasta, otarł się o śmierć. Strażnicy przed bramą, gdy tylko go zobaczyli, wystrzelili w jego kierunku z kuszy. Bełt miną jego głowę o włos. Musiał znowu uciekać. Zaszył się w lasach. Wtedy trafił na Radko i jego ekipę.</p>

    <p>— Wstawaj Zuk! — warknął głos tuż nad nim.</p>

    <p>Zuk otworzył oczy. Radko wisiał nad nim, zobaczył jego pokrytą bliznami twarz, wykrzywioną w pogardliwym grymasie. Był sporawym mężczyzną, z masywną szczęką i małymi oczkami pełnymi zimnej obojętności. Lata w kolonii zabiły w nim wszystko poza instynktem przetrwania i okrucieństwem.</p>

    <p>— Wstaję — mruknął Zuk, podnosząc się powoli. </p>

    <p>— Dzisiaj idziemy na farmę Sekoba — obwieścił Radko, żeby wszyscy słyszeli. Było ich pięciu. — Ci pieprzeni farmerzy wezwali na nas straż. Trzeba dać im nauczkę.</p>

    <p>Zuk poczuł teraz chłód nawet w żołądku.</p>

    <p>— Radko, to tylko prości ludzie. Po ostatnim rajdzie najedli się strachu, tyle.</p>

    <p>Radko obrócił się błyskawicznie i uderzył Zuka w twarz, aż ten runął na ziemię.</p>

    <p>— Zamknij jadaczkę. O zdanie cię pytam? Sprzedali nas. Za to się płaci. </p>

    <p>Poczuł krew na wardze. Nie podniósł oczu. Bał się.</p>

    <p class="dots">...</p>

    <p>Khorinis witało Darika szumem portu i gwarem targowiska. Miasto tętniło życiem, choć napięcie wisiało w powietrzu. Od upadku bariery wszystko się zmieniło. Patrole były częstsze, strażnicy bardziej nerwowi. Ludzie gadali szeptem o skazańcach —bandytach grasujących w lasach, o orkach zapuszczających się coraz bliżej miasta i farm.</p>

    <p>Darik przeszedł wschodnią bramą i skierował się prosto do kuźni Harada. Wuj przyjął go ciepło jak zawsze, uderzając go w ramię z taką siłą, jakby chciał sprawdzić czy młody nie z wosku.</p>

    <p>— Darik! Wreszcie! Myślałem, że już zapomniałeś o narzędziach.</p>

    <p>— Jakbym mógł, wuju. Sekob co dzień truł nad głową.</p>

    <p>Harad zaśmiał się i poprowadził na zaplecze kuźni, gdzie czekały nowe narzędzia: motyki, kosy i sierpy o solidnych stalowych ostrzach.</p>

    <p>— Solidna robota — pochwalił Darik, dotykając ostrza. Ale tu jest więcej narzędzi niż zamawiał Sekob.</p>

    <p>— A tak. Bo to prezent dla Ciebie. Na nowy początek.</p>

    <p>Darik uniósł brwi w zaskoczeniu, na jego twarzy pojawił się uśmiech — Dziękuję wuju. To... To wiele dla mnie znaczy.</p>

    <p>Harad uśmiechnął się tajemniczo i sięgnął do małej drewnianej skrzynki na półce. Wyjął z niej starannie owinięty w płótno pakunek i podał Darikowi.</p>

    <p>— Otwórz.</p>

    <p>Darik rozwinął materiał i zobaczył pierścionek. Był prosty, wykuty ze srebra, z małym ametystem osadzonym w oprawie. Nie był bogaty ani wystawny, ale był piękny w swojej prostocie.</p>

    <p>— Jest piękny wuju. Nie wiem jak się odwdzięczę. </p>

    <p>— A daj spokój, dla mnie to nie był wielki wysiłek. Przecież dałeś mi pieniądze na surowce. Kamień udało mi się wytargować po bardzo dobrej cenie od jednego kupca z południa. Zostało jeszcze jakieś 30 monet.</p>

    <p>— W takim razie zachowaj te monety wuju. Dziś choć tyle się odwdzięczę. Nie przyjmę odmowy. A za narzędzia jeszcze raz ogromnie dziękuję.</p>

    <p>— Jesteś robotny i uczciwy. Zasługujesz na własny dom, synu. Na rodzinę. Ciężko na to pracowałeś. </p>

    <p>— Chcę ją o to zapytać dziś wieczorem — wydusił w końcu Darik — Poproszę Biankę o rękę jak tylko wrócę!</p>

    <p>— To wracaj szybko. I niech Innos Cię prowadzi.</p>

    <p class="dots">...</p>

    <p>Zbliżał się zmierzch. Szli przez las w milczeniu, Radko na czele, reszta bandy rozciągnięta w luźnej formacji. Farma Sekoba majaczyła przed nimi, jej zabudowania rzucały długie cienie w świetle zachodzącego słońca.</p>

    <p>— Pamiętać! — syknął Radko na skraju lasu. — Mają pojąć, że nie warto straży wzywać. Jak chcemy żarcia — dają żarcie. Jak chcemy wina, mają dać wina!</p>
    <p>— I ryżówki! — zarechotał jeden z bandytów, a za nim reszta bandy.</p>

    <p>Zuk patrzył na chatę i stodołę. Gdzieś tam byli ludzie. Ludzie tacy jak on, zanim został skazany. </p>

    <p>— Coś próbujesz, Zuk? — rzucił Radko, mrużąc swoje małe oczka.</p>

    <p>— Nie musimy... możemy odejść...</p>

    <p>Radko zaśmiał się szyderczo. Pięść wystrzeliła w brzuch. Zuk padł na kolana.</p>

    <p>— Rano nie zrozumiałeś? — syknął Radko, przykucając. — Albo z nami, albo... pod ziemią. Wybieraj.</p>

    <p>— Idę... z wami — wycharczał Zuk.</p>

    <p>— No, zuch! — prychnął Radko.</p>

    <p class="dots">...</p>

    <p>Gdy Darik zbliżał się do farmy, słońce było już za horyzontem, malując niebo purpurą. Szedł lekko, serce mocniej biło na myśl o tym co za chwilę zrobi.</p>

    <p>Kiedy dotarł na małe wzniesienie, z którego widać już było farmę, zobaczył gęsty dym wznoszący się z budynków farmy. Zastygł na ułamek, po czym zaczął biec.</p>

    <p>Stodoła płonęła. Drzwi do głównej chaty były wyważone. Na dziedzińcu leżały ciała tych, którym nie udało się uciec – stary Carl z rozcięta głową, jego syn z włócznią w plecach — widać próbował ratować ojca. Rega siedziała pod studnią, bezgłośnie szlochając i łapiąc oddech.</p>

    <p>— Rega! — krzyknął Darik, biegnąc do niej. — Co się stało?! Gdzie Bianka?!</p>

    <p>Kobieta podniosła zapłakane oczy, drżącą ręką wskazała chatę.</p>

    <p>Darik wpadł do środka.</p>

    <p>Bianka leżała przy stole. Oczy miała otwarte, patrzące w pustkę. Jej twarz była spokojna. Ale rana w brzuchu mówiła inaczej.</p>

    <p>Padł przy niej na kolana. Ściany zaczęły falować. Nie mógł oddychać. Nie mógł myśleć. Objął ją i zaczął przeraźliwie krzyczeć.</p>

    <p>— Nie... nie... Bianko, proszę...</p>

    <p>Nie odpowiedziała.</p>

    <p>Z zewnątrz dobiegły krzyki. Przybyli najemnicy z farmy Onara – Wilk, Cord i kilku innych. Bronko, któremu udało się uciec, pobiegł po pomoc. Przybyli za późno.</p>

    <p>Wilk wszedł do izby. Darik klęczał przy Biance.</p>

    <p>— Cały jesteś? — zapytał Wilk, nie bardzo wiedząc, co rzec. Wiedział, że nic już nie mogą zrobić.</p>

    <p>Darik nie odpowiedział. </p>

    <p class="dots">...</p>

    <p>Tydzień później Darik mieszkał u Onara. Dołączył do najemników. Zapłacił Wilkowi za pancerz, Cordowi za naukę miecza. Zapłacił pieniędzmi na ziemię i dom. Na przyszłość, którą mu wydarto.</p>

    <p>Uczyli go walczyć. Uczyli zabijać.</p>

    <p>— Banda, co najechała na farmę Sekoba ukrywa się w jaskiniach na północy — powiedział Wilk któregoś wieczoru, siadając obok Darika przy ognisku. </p>

    <p>Darik spojrzał na niego. W jego oczach płonęła żądza zemsty.</p>

    <p>— Kiedy?</p>

    <p>Wilk uśmiechnął się ponuro.</p>

    <p>— Jutro w nocy.</p>

    <p class="dots">...</p>

    <p>Zuk przebudził się nagle. Koszmar tego co wydarzyło się na farmie wracał do niego niemal każdej nocy. Twarz tej dziewczyny. Jej krzyk. </p>

    <p>Po napadzie Radko z bandą obżerali się i upijali skradzionym mięsiwem i winem. Zuk też się upił — jedyna to była ucieczka, bo tej prawdziwej się lękał. Wino przyćmiło myśli, przyniosło sen. Sen rozdarły wrzaski i szczęk stali.</p>

    <p>Spadli na nich jak grad. Cord jednym cięciem przebił śpiącego. Drugi, co czuwał, już zamierzał krzyknąć — strzała Wilka wbiła mu się w gardło. Cord rzucił się na Radko, Wilk dobył miecza, aby obronić się przed następnym.</p>

    <p>Zuk poderwał się i próbował uciec bocznym tunelem, ale wpadł na Darika.</p>

    <p>— Czekaj! — krzyknął Zuk, podnosząc ręce. — Nie chciałem! Zmusili mnie! Przysięgam!</p>

    <p>— Byłeś tam — powiedział chłodno Darik. — Na farmie Sekoba.</p>

    <p>— Tak... ale ja... ja nie chciałem. Radko groził...</p>

    <p>Cios w brzuch nie pozwolił mu dokończyć. Zuk osunął się po ścianie. Jego dłonie bezradnie ściskały brzuch, próbując zatamować obficie krwawiącą ranę. Zamamrotał, jakby sam do siebie:</p>

    <p>— Mogłeś nas nie wyswobadzać... Bariera była domem, nie więzieniem... </p>

    <p>Krzyk z głębi jaskini. Darik ruszył. Gdy do nich dobiegł, Radko i drugi bandzior już leżeli. Radko jeszcze żył. Darik nie miał litości: podszedł i przebił mu gardło, jak dzikiej zwierzynie.</p>

    <p>— No i po wszystkim — powiedział po chwili Wilk. </p>

    <p>Stali tam jeszcze chwilę. Darik z pustką w oczach wpatrywał się w dogasające ognisko.</p>

    <p class="dots">...</p>

    <p>Kilka dni później, nocą przy ognisku do Darika powróciły ostatnie słowa Zuka. Powtórzył je szeptem: </p>

    <p>— "Mogłeś nas nie wyswobadzać..."</p>

    <p>— Co mówisz? — zapytał Wilk. </p>

    <p>— To były ostatnie słowa jednego z bandytów. Powiedział: "Mogłeś nas nie wyswobadzać. Bariera, była domem, nie więzieniem." O co mogło mu chodzić z tym "wyswobadzaniem"...?</p>

    <p>Wilk zmierzwił ogień patykiem, pomilczał, aż rzekł:</p>

    <p>— Nie wiem tego na pewno, chyba nikt nie wie, ale możliwe, że za upadek magicznej bariery odpowiada jeden człowiek. Na kilka tygodni przed upadkiem bariery do koloni trafił skazaniec. Skazaniec, który jak się potem okazało, bardzo szybko piął się w hierarchii każdego z obozów. Udało mu się zdobył zaufanie wśród wpływowych skazańców, w tym naszego szefa Lee. Któregoś dnia Lee, przyjął go w szeregi najemników, którzy w koloni współpracowali z magami wody przebywającymi w Nowym Obzie. </p>

    <p>— Magowie też byli uwięzieni? — zdziwił się Darik.</p>

    <p>— Byli. Nie tak miało być, a wyszło jak zawsze. Szukali sposobu na barierę. Ów skazaniec pracował dla nich, aż się z nimi poróżnił. Twierdził, że znalazł sposób. Gdy widziałem go ostatni raz, był w posiadaniu wielkiej mocy: nosił pancerz wykonany z magicznej rudy, dzierżył legendarny miecz — Uriziel. A parę dni potem — bariera runęła. To nie mógł być przypadek. Jeżeli komuś mogło się udać, to jemu. Gdybyś go poznał, zrozumiał byś, co mam na myśli. — Wilk spojrzał na Darika, jakby czekając na pytania, ale jego twarz miała złowieszczą aurę jak tej nocy, gdy wyruszali na bandytów.</p>

    <p>— Gdzie on teraz jest? — zapytał chłodno Darik.</p>

    <p>— Któż to wie. Może zginął, jak wielu, może już płynie na kontynent.</p>

    <p>— Jak się zwie? Popytam ludzi.</p>

    <p>— I o to idzie, że nikt nie wie. Imienia nie zdradził. A tak się z nim gadało, jakby się znało od lat, a o imię — nie przyszło do głowy zapytać.</p>

    <p>— Muszę go znaleźć — uciął Darik.</p>

    <p>Wilk uniósł brew.</p>

    <p>— Po co?</p>

    <p>— By mu podziękować — syknął Darik.</p>

    <p>— Że co? — zdumiał się Wilk, ale Darik wstał i odszedł w ciemność.</p>

    <p>Tej nocy Darik śnił. Bianka w białej sukni. Stali razem przed ołtarzem Innosa. Uśmiechała się. </p>

    <p>— Czy zostaniesz moją żoną? — skinęła głową.</p>

    <p>Wtem niebo rozdarł błysk. Bariera nad nimi pękła z ogłuszającym hukiem. Jedna z błyskawic uderzyła w Biankę, która stanęła w płomieniach. Krzyczała. Obróciła się w popiół, a Darik nie mógł się poruszyć, nie mógł jej uratować.</p>

    <p>Obudził się z krzykiem.</p>

    <p class="dots">...</p>

    <p>Pytał wszystkich. Najemników, magów, paladynów. O skazańca. O „bohatera” bez imienia.</p>

    <p>Trafił na niego przypadkiem, na drodze do Khorinis.</p>

    <p>Stał pośrodku traktu, czytając mapę. Zwyczajny: znoszona skóra, prosty miecz u pasa. A jednak — Darik wiedział.</p>

    <p>Zatrzymał się przed nim.</p>

    <p>— To Ty odpowiadasz za upadek bariery? — zapytał Darik. spytał Darik. Głos miał przesiąknięty nienawiścią.</p>

    <p>Bezimienny zmarszczył brwi, lecz odpowiedział spokojnie:</p>

    <p>— Tak. To ja.</p>

    <p>Przez moment trwała cisza. </p>

    <p>— Ty! — ryknął w końcu, dobywając miecza.— Przez ciebie moje życie obróciło się w piekło! Dlaczego…?! Kim ty jesteś?!</p>

    <p>Bezimienny widział w jego oczach szał, ale zachował zimną krew, rzekł cicho:</p>

    <p>— Jestem…</p>

    <p>— Demonem! — przerwał Darik. — Siewcą cierpienia! Dziś zapłacisz za to, co zesłałeś na moją Biankę!</p>

    <p>Walka była krótka.</p>

    <p>Bezimienny — wytrawny, zahartowany walką ze skazańcami, potworami, orkami. Darik — farmer, który miesiąc temu pierwszy raz chwycił za miecz.</p>

    <p>Pierwszym ciosem Bezimienny złamał mu gardę. Drugim wytrącił miecz. Trzecim powalił.</p>

    <p>Darik legł na plecach, ciężko dysząc, patrząc w niebo. Krew sączyła się z boku. Wiedział, że odchodzi. Poczuł ulgę. </p>

    <p>— Bianko… już idę… — wyszeptał. Oczy mu pociemniały.</p>

    <p>Bezimienny stał chwilę w milczeniu. Potem przykucnął. Coś błysnęło na piersi martwego — cienki łańcuszek. Szarpnął. Na końcu łańcuszka kołysał się pierścień: proste srebro, ubogi ametyst.</p>

    <p>Nie zdążyłeś... — przemknęło mu przez głowę. — A ja nie byłem tam, gdzie byłem potrzebny</p>

    <p>Przykrył Darikowi twarz dłonią, przeniósł ciało z traktu pod sosnę. Nazbierał kamieni — ubogi kopczyk, by wilki nie rozszarpały. </p>

    <p>Ruszył. Przed nim była droga, za nim kopczyk kamieni. I świadomość, że każda wygrana walka zostawia czyjeś imię na poboczu.</p>
  </main>
</body>
</html>


